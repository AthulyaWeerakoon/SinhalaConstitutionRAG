ජනමත විචාරණය, හෝ: ව්‍යවස්ථාව පරිච්ඡින්න 56[(2) පාර්ලිමේන්තුව විසින් ප්‍රතික්ෂේප කරන ලද (ආණ්ඩුක්‍රම ව්‍යවස්ථාවේ යම්කිසි විධිවිධානයක් පරිච්ඡින්න කිරීම හෝ සංශෝධනය කිරීම හෝ සඳහා වූ පනත් කෙටුම්පතක් නොවන නැතහොත් ආණ්ඩුක්‍රම ව්‍යවස්ථාවට යම් විධිවිධානයක් එකතු කිරීම සඳහා වූ පනත් කෙටුම්පතක් නොවන එසේත් නැතහොත් ආණ්ඩුක්‍රම කොට ඒ වෙනුවට නව ආණ්ඩුක්‍රම ව්‍යවස්ථාවක් ප්‍රතියෝජනය කිරීම සඳහා වූ පනත් කෙටුම්පතක් නොවන හෝ ආණ්ඩුක්‍රම ව්‍යවස්ථාවේ යම්කිසි විධිවිධානයකට අනනුකූල පනත් කෙටුම්පතක් නොවන) පනත් කෙටුම්පතක් ජනාධිපතිවරයා විසින් ස්වකීය අභිමතය පරිදි ජනමත විචාරණයක් මගින් ජනතාව වෙත ඉදිරිපත් කළ හැක්කේ ය.] (3) ජනමත විචාරණයක් මගින් ජනතාව වෙත ඉදිරිපත් කරන ලද යම් පනත් කෙටුම්පතක් හෝ යම් පනත් කෙටුම්පතක යම් විධිවිධානයක් හෝ ඒ ජනමත විචාරණයේ දී දෙන ලද වලංගු ඡන්ද සංඛ්‍යාවෙන් ඒකාන්ත බහුතර ඡන්දයකින් අනුමත කරනු ලැබුවහොත්, ඒ පනත් කෙටුම්පත හෝ ඒ විධිවිධානය හෝ ජනතාව විසින් අනුමත කරන ලද සේ සැලකිය යුත්තේ ය: එසේ වුව ද, දෙන ලද වලංගු ඡන්ද සංඛ්‍යාවේ මුළු ගණන ඡන්ද හිමි නාමලේඛනයේ ඇතුළත් ඡන්ද හිමියන්ගේ මුළු සංඛ්‍යාවෙන් තුනෙන් දෙකක් නොඉක්මවන අවස්ථාවක දී, ඡන්ද හිමියන්ගේ මුළු සංඛ්‍යාවෙන් තුනෙන් එකකට නොඅඩු සංඛ්‍යාවක ඡන්දයෙන් ඒ පනත් කෙටුම්පත හෝ විධිවිධානය අනුමත කරනු ලැබුවහොත් පමණක් ඒ පනත් කෙටුම්පත හෝ විධිවිධානය ජනතාව විසින් අනුමත කරන ලද සේ සැලකිය යුත්තේ ය.