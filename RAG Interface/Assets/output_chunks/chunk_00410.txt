ඡන්ද බලය, ඡන්ද විමසීම් හා මැතිවරණ: (10) (අ) එක් එක් පිළිගත් දේශපාලන පක්ෂයක් විසින් හෝ ස්වාධීන කණ්ඩායමක් විසින් හෝ ලැබූ මුළු ඡන්ද සංඛ්‍යාව මේ ව්‍යවස්ථාවේ (7) වන අනුව්‍යවස්ථාවේ සඳහන් සම්ප්‍රයුක්ත සංඛ්‍යාවට අඩු වන අවස්ථාවක, වැඩි ම ඡන්ද සංඛ්‍යාවක් ලැබූ දේශපාලන පක්ෂයට හෝ කණ්ඩායමට, (මේ ව්‍යවස්ථාවේ (5) වන අනුව්‍යවස්ථාව යටතේ තෝරා පත් කර ගන්නා ලදැයි ප්‍රකාශයට පත් කරන ලද අපේක්ෂකයා අත් හැර) ඒ දේශපාලන පක්ෂය හෝ කණ්ඩායම විසින් නාමයෝජනා කරන ලද වැඩිම මනාප ඡන්ද සංඛ්‍යාවක් ලැ අපේක්ෂකයා තෝරා පත් කරගන්නා ලදැයි ප්‍රකාශයට පත් කරවා ගැනීමට හිමිකම් ඇති අතර තෝරා පත් කර ගන්නා ලදැයි ප්‍රකාශයට පත් කළ යුතු මන්ත්‍රීවරයන් තවත් එක්කෙනෙකු හෝ වැඩි සංඛ්‍යාවක් තවදුරටත් ඉතිරිව ඇත්නම්, ඊළඟ වැඩිම ඡන්ද සංඛ්‍යාව ලැබූ දේශපාලන පක්ෂය හෝ ස්වාධීන කණ්ඩායමට, ඒ දේශපාලන පක්ෂය හෝ ස්වාධීන කණ්ඩායම විසින් නාම යෝජනා කරන ලද වැඩි ම මනාප ඡන්ද සංඛ්‍යාව ලැබූ අපේක්ෂකයා තෝරා පත් කර ගන්නා ලදැයි ප්‍රකාශයට පත් කරවා ගැනීමට හිමිකම් ඇත්තේ ය.