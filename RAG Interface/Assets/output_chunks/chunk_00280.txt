විධායකය, ජන රජයේ ජනාධිපතිවරයා: මහ ලේකම්වරයාට ස්වකීය ධුරයේ කර්තව්‍ය ඉටු කිරීමට නොහැකි වන කවර හෝ විටෙක, ජනාධිපතිවරයා විසින් ආණ්ඩුක්‍රම ව්‍යවස්ථා සභාවේ අනුමතයට යටත්ව, මහ ලේකම්වරයා වෙනුවෙන් වැඩ බැලීමට තැනැත්තකු පත් කළ හැක්කේ ය.] මන්ත්‍රීවරයකු මිය ගියහොත් එවිට; හෝ මන්ත්‍රීවරයකු තම අත්සන යටතේ පාර්ලිමේන්තුවේ මහ ලේකම්වරයා වෙත යවන ලිපියක් මගින් තම අසුනෙන් ඉල්ලා අස්වීමෙන්; හෝ මහජනතාව විසින් හෝ පාර්ලිමේන්තුව විසින් හෝ ජනාධිපති ධුරයට තෝරාපත් කර ගැනීමේ හේතුවෙන් මන්ත්‍රීවරයකු විසින් ජනාධිපති ධුරය භාර ගැනීමෙන්; හෝ (ඈ) මන්ත්‍රීවරයකු 89 වන ව්‍යවස්ථාවේ හෝ 91 වන ව්‍යවස්ථාවේ සඳහන් යම් ආකාරයකින් නුසුදුස්සකු වීමෙන්; හෝ මන්ත්‍රීවරයකු රජයේ සේවයට පත්වීමෙන් නැතහොත් රාජ්‍ය සංස්ථාවක සේවකයකු බවට පත්වීමෙන් නැත්නම් රජයේ සේවයක නියුක්තව සිටිය දී නැතහොත් රාජ්‍ය සංස්ථාවක සේවකයකුව සිටිය දී පාර්ලිමේන්තුවට තෝරාපත් කර ගනු ලැබූ නමුත් පාර්ලිමේන්තුවේ අසුන් ගැනීමට පෙර රජයේ සේවයෙන් හෝ රාජ්‍ය සංස්ථා සේවයේ සේවක තනතුරින් බැහැර නොවීමෙන්; හෝ මන්ත්‍රීවරයකු පාර්ලිමේන්තුවේ අවසරය කලින් නොලබා නොකඩවා මාස තුනක් පාර්ලිමේන්තුවේ රැස්වීම්වලට නොපැමිණීමෙන්; හෝ යම්කිසි තැනැත්තකු මන්ත්‍රීවරයකු වශයෙන් තෝරා පත් කර ගැනීම තත් කාලයේ බලපවත්නා නීතිය යටතේ නිශ්ප්‍රභ කරනු ලැබීමෙන්; හෝ පාර්ලිමේන්තුව විසුරුවා හරිනු ලැබීමෙන්; හෝ 81 වන ව්‍යවස්ථාව අනුව ඔහු නෙරපීම සඳහා යෝජනාවක් සම්මත වුවහොත් එවිට; හෝ පාර්ලිමේන්තු මන්ත්‍රීවරයකුගේ අසුන හිස් වන්නේ ය.