ඡන්ද බලය, ඡන්ද විමසීම් හා මැතිවරණ: (ආ) යම්කිසි තැනැත්තෙක් — ගණනකට (i) මහ මැතිවරණයක දී මැතිවරණ කොට්ඨාස එකකට වැඩි තෝරා පත් කර ගනු ලැබීම පිණිස මන්ත්‍රීධූරාපේක්ෂකයකු වශයෙන් නාමයෝජනා කරනු ලැබ සිටී නම්; (ii) යම්කිසි මැතිවරණ කොට්ඨාසයක් සඳහා තෝරා පත් කර ගනු ලැබීම පිණිස පිළිගත් දේශපාලන පක්ෂ හෝ ස්වාධීන කණ්ඩායම් හෝ එකකට වැඩි ගණනක් විසින් මන්ත්‍රී ධූරාපේක්ෂකයකු වශයෙන් නාම යෝජනා කරනු ලැබ සිටී නම්; (iii) එක් මැතිවරණ කොට්ඨාසයක් සඳහා මන්ත්‍රීධූරාපේක්ෂකයකු වශයෙන් නාමයෝජනා කරනු ලැබ, ඒ මැතිවරණ කොට්ඨාස සඳහා පැවැත්වෙන මැතිවරණය නිම වීමට පෙර, වෙනත් මැතිවරණ කොට්ඨාසයක් සඳහා තෝරා පත් කර ගනු ලැබීම පිණිස මන්ත්‍රීධූරාපේක්ෂකයකු වශයෙන් නාම යෝජනා කරනු ලැබ සිටී නම්; හෝ (iv) පාර්ලිමේන්තුවේ මන්ත්‍රීවරයකුව සිටිය දී, 70 වන ව්‍යවස්ථාවේ (7) වන අනුව්‍යවස්ථාවේ හෝ 155 වන ව්‍යවස්ථාවේ (4) වන අනුව්‍යවස්ථාවේ (i) වන ඡේදයේ දැක්වෙන අවස්ථාගත කරුණු යටතේ හැර, කවර වූ හෝ මැතිවරණ කොට්ඨාසයක් සඳහා තෝරා පත් කර ගනු ලැබීම පිණිස මන්ත්‍රීධූරාපේක්ෂකයකු වශයෙන් නාම යෝජනා කරනු ලැබ සිටී නම්, ඒ තැනැත්තා පාර්ලිමේන්තු මන්ත්‍රීවරයකු වශයෙන් තෝරා පත් කර ගනු ලැබීමට හෝ පාර්ලිමේන්තුවේ අසුන් ගැනීමට සහ පාර්ලිමේන්තුවේ දී ඡන්දය දීමට හෝ සුදුස්සෙක් නොවන්නේ ය.