ඡන්ද බලය, ඡන්ද විමසීම් හා මැතිවරණ: (7) මැතිවරණ කොමසාරිස් ජනරාල්වරයාගේ ධුරය- (අ) ඔහු මිය ගිය විට; (ආ) කොමිෂන් සභාව අමතා යවනු ලබන ලියවිල්ලක් මගින් ඔහු ධුරයෙන් ඉල්ලා අස් වූ විට; 90[(ඇ) ඔහු වයස අවුරුදු හැට සම්පූර්ණ කළ විට; (ඈ) රෝගී භාවය හෝ ශාරීරික නැතහොත් මානසික දුර්වලතාව හේතු කොටගෙන කොමිෂන් සභාව විසින් ඔහු ධුරයෙන් ඉවත් කරනු ලැබූ විට; හෝ (ඉ) ඔප්පු කරනු ලැබූ විෂම පැවැත්ම හෝ අබලතාව හේතු කොටගෙන ඔහු ඉවත් කිරීම සඳහා සංදේශයක් (8) වන ඡේදයේ විධිවිධාන වලට අනුකූලව පාර්ලිමේන්තුව වෙත ඉදිරිපත් කරනු ලැබ කොමිෂන් සභාව විසින් ඔහු ධුරයෙන් ඉවත් කරනු ලැබූ විට, හිස් වන්නේය.