ඡන්ද බලය, ඡන්ද විමසීම් හා මැතිවරණ: (1) (අ) ඡන්ද හිමියන් ලියාපදිංචි කිරීම; (ආ) යම්කිසි මැතිවරණ කොට්ඨාසයක ඡන්දහිමි නාම ලේඛනයේ යම් තැනැත්තකුගේ නම ඇතුළත් කරනු ලැබීම සඳහා ඒ තැනැත්තා ඒ මැතිවරණ කොට්ඨාසයේ පදිංචිව සිටිය යුතු සුදුසුකම් ලැබීමේ දිනයක් නියම කිරීම සම්බන්ධයෙන්; (ඈ) ඡන්ද හිමියකු වශයෙන් ලියාපදිංචි කරනු ලැබීම සඳහා සුදුසුකම් ලැබීමට යම් තැනැත්තකු අටළොස් විය සම්පූර්ණ කර තිබිය යුතු සුදුසුකම් ලැබීමේ දිනයක් නියම කිරීම සම්බන්ධයෙන්; (ඈ) ඡන්දහිමි නාමලේඛන පිළියෙළ කිරීම ප්‍රතිශෝධනය කිරීම සම්බන්ධයෙන්; (ඉ) පාර්ලිමේන්තුවට මන්ත්‍රීවරයන් තෝරා පත් කර ගැනීමේ කාර්ය පටිපාටිය සම්බන්ධයෙන්; (ඊ) ඒ මැතිවරණ හා සම්බන්ධ වැරදි නීතියෙන් නියම කර දැක්වීම හා ඒ වැරදි සඳහා වූ දඬුවම් සම්බන්ධයෙන්; (උ) මැතිවරණයක් නිෂ්ප්‍රභ කිරීමට අවශ්‍ය හේතු සහ මැතිවරණයක් නිෂ්ප්‍රභ කරනු ලැබූ අවස්ථාවක අලුතෙන් මැතිවරණ පැවැත්විය යුතු ආකාරය සම්බන්ධයෙන්; (ඌ) තෝරා පත් කර ගැනීමෙන් හෝ අන්‍යාකාරයකින් පිළිගත් දේශපාලන පක්ෂයක හෝ ස්වාධීන කණ්ඩායමක නාම යෝජනා පත්‍රයේ නම් සඳහන් අපේක්ෂකයන් සංඛ්‍යාව 77 | අවසාන වී ඇති විට හෝ පිළිගත් දේශපාලන පක්ෂයක් හෝ ස්වාධීන කණ්ඩායමක් හෝ 157 අ වන ව්‍යවස්ථාව යටතේ තහනම් කරනු ලැබ ඇති විට ) පුරප්පාඩු පිරවිය යුතු විධිය හා ආකාරය සම්බන්ධයෙන්; සහ (එ) හබ කළ මැතිවරණ නිශ්චය කළ යුතු ආකාරය සහ පාර්ලිමේන්තු මන්ත්‍රීවරයන් තෝරාපත් කිරීම හා සම්බන්ධව අවශ්‍ය වන්නා වූ හෝ ආනුෂංගික වන්නා වූ හෝ වෙනත් කරුණු සම්බන්ධයෙන්, නීතියෙන් විධිවිධාන යෙදීමට පාර්ලිමේන්තුවට බලය ඇත්තේය.