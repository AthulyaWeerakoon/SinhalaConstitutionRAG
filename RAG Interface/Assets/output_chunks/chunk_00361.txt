ඡන්ද බලය, ඡන්ද විමසීම් හා මැතිවරණ: (ii) යම්කිසි තැනැත්තකු 81 වන ව්‍යවස්ථාවේ නිශ්චිතව සඳහන් සාමාජිකයාගෙන් හෝ සාමාජිකයන්ගෙන් සමන්විත යම් විශේෂ ජනාධිපති කොමිෂන් සභාවකට පහත සඳහන් හේතුවකින්, එනම් — (1) ඒ කොමිෂන් සභාව විසින් නිකුත් කිරීමට නීතියෙන් බලය පැවරී ඇති යම් සිතාසියක සඳහන් වේලාවේ දී සහ ස්ථානයේ දී කොමිෂන් සභාව ඉදිරියේ පෙනී සිටීම, කොමිෂන් සභාවේ මතය අනුව සාධාරණ වූ හේතුවක් නොමැතිව, පැහැර හැරීමේ හේතුවෙන්; හෝ ඒ (2) ප්‍රතිඥා දීම හෝ දිවුරුම් දීම ප්‍රතික්ෂේප කිරීමේ හෝ ඒ කොමිෂන් සභාව විසින් විභාග කරනු ලැබීමට විධාන කරනු ලැබ ඇති කාරණාවලට අදාළව ඒ තැනැත්තාගෙන් අසනු ලබන යම් ප්‍රශ්නයකට, කොමිෂන් සභාවේ මතය අනුව සාධාරණ වූ හේතුවක් නොමැතිව, පිළිතුරු දීම ප්‍රතික්ෂේප කිරීමේ හෝ පැහැර හැරීමේ හෝ හේතුවෙන්; හෝ (Z) ඒ කොමිෂන් සභාව විසින් විභාග කරනු ලැබීමට ඇති යම් යම් කාරණා පිළිබඳව සත්‍යය දැන ගැනීම සඳහා ඒ කොමිෂන් සභාවේ මතය අනුව අවශ්‍ය වන්නා වූ ද, ඒ තැනැත්තාගේ සන්තකයෙහි හෝ බලයෙහි තිබෙන්නා වූ ද, යම් ලේඛනයක් හෝ දෙයක්, කොමිෂන් සභාවේ මතය අනුව සාධාරණ වූ හේතුවක් නොමැතිව, ඒ කොමිෂන් සභාව වෙත ඉදිරිපත් කිරීම හෝ පෙන්වා සිටීම ප්‍රතික්ෂේප කිරීමේ හෝ පැහැර හැරීමේ හේතුවෙන්, අපහාස කිරීමේ හෝ අගෞරව කිරීමේ හෝ වරදකට වරදකරු කරනු ලැබූ දින පටන් සත් වර්ෂයක් ඉකුත් වී නැත්නම්, ඒ තැනැත්තා ජනාධිපතිවරයා තෝරා පත් කිරීමේ ඡන්ද විමසීමක දී පාර්ලිමේන්තු මන්ත්‍රීවරයන් තෝරා පත් කිරීමේ මැතිවරණයක දී ඡන්ද හිමියකු වීමට හෝ ජනමත විචාරණයක දී ඡන්දය දීමට සුදුස්සෙක් නොවන්නේය.