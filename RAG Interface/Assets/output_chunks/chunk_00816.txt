ජාතික, පොලිස්, කොමිෂන් සභාව: (5) මේ පරිච්ඡේදයේ 155 ඌ වන හෝ 155එ වන ව්‍යවස්ථාව යටතේ කමිටුවක් වෙත හෝ පොලිස්පතිවරයා වෙත හෝ පොලිස් නිලධරයකු වෙත ස්වකීය බලතල පවරා දෙනු ලැබූ විට කොමිෂන් සභාව විසින් එසේ පවරන ලද බලතල බලාත්මකව පවතිද්දී, ඒ බලතල පැවරීම කරන ලද්දේ යම් කාණ්ඩයකට අයත් පොලිස් නිලධරයන් සම්බන්ධයෙන් ද, ඒ කාණ්ඩයේ පොලිස් නිලධරයන් සම්බන්ධයෙන්, මෙහි ඉහත විධිවිධාන සලස්වා ඇති පරිදි අභියාචනය කිරීමේ අයිතියට යටත්ව, කොමිෂන් සභාව විසින් ඒ බලතල ක්‍රියාත්මක කිරීම හෝ ඒ කාර්ය හෝ කර්තව්‍ය ඉටු කිරීම කරනු නොලැබිය යුත්තේ ය.