ජාතික, පොලිස්, කොමිෂන් සභාව: (3) කොමිෂන් සභාව විසින්, පොලිස්පතිවරයා විමසා - (අ) තත් කාර්යය සම්බන්ධයෙන් අමාත්‍ය මණ්ඩලය විසින් තීරණය කරනු ලබන යම් ප්‍රතිපත්තියකට යටත්ව පොලිස් නිලධරයන් බඳවා ගැනීම, උසස් කිරීම සහ ස්ථාන මාරු කිරීම පිළිබඳ පටිපාටි සකස් කිරීම; (ආ) පුහුණුව සහ පොලිස් සේවයේ කාර්යක්ෂමතාව හා ස්වාධීනත්වය වැඩි දියුණු කිරීම; (ඇ) ජාතික අංශයේ සහ පළාත් අංශයේ භාවිතය සඳහා අවශ්‍ය අවි ආයුධ, වෙඩි ද්‍රව්‍ය සහ වෙනත් උපකරණවල ස්වභාවය සහ වර්ගය; සහ (ඈ) චර්යා සංග්‍රහ සහ විනය පිළිබඳ පටිපාටි, ඇතුළුව පොලිස් නිලධරයන් සම්බන්ධයෙන් සියලු කාරණා සඳහා කටයුතු සැලසීම ද, ඒ කාරණා නිශ්චය කිරීම ද, කරනු ලැබිය යුත්තේ ය.