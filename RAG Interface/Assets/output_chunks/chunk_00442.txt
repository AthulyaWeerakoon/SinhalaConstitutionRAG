ඡන්ද බලය, ඡන්ද විමසීම් හා මැතිවරණ: 82 (7) ජනාධිපතිවරයා විසින් කොමිෂන් සභාවේ සාමාජිකයකුට කොමිෂන් සභාවට අදාළ ඔහුගේ රාජකාරි කටයුතු වලින් මාස දෙකක් නොඉක්මවන කාලයක් සඳහා රාජකාරි නිවාඩු දෙනු ලැබිය හැකි අතර, කොමිෂන් සභාවේ සාමාජිකයකු වීමට සුදුසුකම් ඇති තැනැත්තකු ඒ නිවාඩු කාලසීමාව සඳහා කොමිෂන් සභාවේ තාවකාලික සාමාජිකයකු වශයෙන්, (ආණ්ඩුක්‍රම ව්‍යවස්ථා සභාවේ නිර්දේශය මත) පත් කරනු ලැබිය හැක්කේ ය.] (8) කොමිෂන් සභාවේ සාමාජිකයකුට පාර්ලිමේන්තුවේ යෝජනා සම්මතයක් මගින් නිශ්චය කරනු ලබන යම් පාරිශ්‍රමික ගෙවනු ලැබිය යුත්තේ ය.