ඡන්ද බලය, ඡන්ද විමසීම් හා මැතිවරණ: (අ) මේ පරිච්ඡේදයෙහි - '' පත් කිරීම '' යන්නට මේ පරිච්ඡේදයෙහි සඳහන් කවර හෝ ධුරයක වැඩ බැලීම සඳහා වූ පත් කිරීමක් ඇතුළත් වේ; " අධිකරණ නිලධරයා" යන්නෙන් යුක්තිය පසිඳලීම සඳහා හෝ ය කම්කරු හෝ වෙනත් ආරවුලක් විනිශ්චය කිරීම සඳහා හෝ ඇති කොට පිහිටුවන ලද යම් මුල් අවස්ථා අධිකරණයක, විනිශ්චය අධිකාරයක හෝ ආයතනයක, විනිශ්චයකාරවරයා, මුලසුන දරන නිලධරයා හෝ සාමාජිකයකු ලෙස ධුරය දරන යම් තැනැත්තෙක් අදහස් වන නමුත් ඊට ශ්‍රේෂ්ඨාධිකරණ විනිශ්චකාරවරයකු හෝ 112 [ අභියාචනාධිකරණ විනිශ්චයකාරවරයකු] බෙරුම් කිරීමේ කර්තව්‍ය ඉටු කරන තැනැත්තකු හෝ තමාගේ ප්‍රධාන කාර්යය අධිකරණ ස්වභාවයක කාර්යය ඉටු කිරීම නොවන රජයේ නිලධරයකු හෝ ඇතුළත් නොවේ; සහ " උපලේඛනගත රජයේ නිලධරයා '' යන්නෙන් ශ්‍රේෂ්ඨාධිකරණයේ රෙජිස්ට්‍රාර්වරයා, අභියාචනාධිකරණයේ රෙජිස්ට්‍රාවරයා, මහාධිකරණයේ හෝ යම් මුල් අවස්ථා අධිකරණයක රෙජිස්ට්‍රාර්වරයා, නියෝජ්‍ය රෙජිස්ට්‍රාර්වරයා හෝ සහකාර රෙජිස්ට්‍රාර්වරයා, අභියාචනාධිකරණයේ හෝ මහාධිකරණයේ සහ කවර හෝ මුල් අවස්ථා අධිකරණයක පිස්කල්වරයා හෝ නියෝජ්‍ය පිස්කල්වරයා; හෝ ශ්‍රේෂ්ඨාධිකරණයේ, අභියාචනාධිකරණයේ, මහාධිකරණයේ හෝ කවර හෝ මුල් අවස්ථා අධිකරණයක රෙජිස්ට්‍රාර් කාර්‌යාලයේ සේවයෙහි නියුක්ත කර ඇත්තා වූ සහ පස්වන උපලේඛනයේ නිශ්චය කොට දැක්වෙන ගණයකට අයත් හෝ අමාත්‍ය මණ්ඩලයේ අධිකරණ විෂයය භාර අමාත්‍යවරයා විසින් නියමයක් මඟින් නිශ්චිතව නියම කරනු ලැබ පාර්ලිමේන්තුව විසින් අනුමත කරන ලදුව ගැසට් පත්‍රයේ පළ කරන ලද වෙනත් යම් ගණයකට අයත් යම් රජයේ නිලධරයකු අදහස් වේ.