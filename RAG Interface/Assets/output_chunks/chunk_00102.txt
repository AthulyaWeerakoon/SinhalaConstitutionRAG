විධායකය, ජන රජයේ ජනාධිපතිවරයා: (ඊ) මේ අනුව්‍යවස්ථාවේ කාර්ය සඳහා, 160 වන ව්‍යවස්ථාවේ සඳහන් ප්‍රථම ජනාධිපතිවරයාගේ ප්‍රථම ධුර කාලය 1978 පෙබරවාරි මස 4 වන දින ආරම්භ වූ ලෙස සැලකිය යුතු ය.] 25[(4) ජනාධිපතිවරයකු තෝරා පත්කර ගැනීම සඳහා ඡන්ද විමසීමක් පවත්වනු ලබන අවස්ථාවක, ඒ ඡන්ද විමසීමේ දී ජනාධිපතිවරයා ලෙස තෝරා පත්කර ගනු ලැබූ තැනැත්තාගේ ධුර කාලය එවකට ධුරය දරන ජනාධිපතිවරයාගේ ධුර කාලය අවසාන වූ විට, ආරම්භ විය යුත්තේ ය: එසේ වුව ද, 40 වන ව්‍යවස්ථාවෙහි පටහැනිව කුමක් සඳහන්ව ඇතද (අ) ජනාධිපතිවරයකු තෝරා පත් කර ගැනීම සඳහා වූ ඡන්ද විමසීමක දී ජනාධිපතිවරයා වශයෙන් තේරී පත් වූ ලෙස ප්‍රකාශ කරනු ලැබූ යම් තැනැත්තකු, ඔහු තේරී පත් වී ඇති ලෙස ප්‍රකාශ කරනු ලැබීමෙන් පසු සහ ඔහු මිය නොගියේ නම් ඔහුගේ ධුර කාලය ආරම්භ විය හැකිව තිබුණු දිනයට පෙර යම් අවස්ථාවක මිය ගිය හොත්, ජනාධිපතිවරයකු තෝරා පත් කර ගැනීම සඳහා මැතිවරණ කොමසාරිස්වරයා විසින් අලුත් ඡන්ද විමසීමක් පවත්වනු ලැබිය යුත්තේ ය.