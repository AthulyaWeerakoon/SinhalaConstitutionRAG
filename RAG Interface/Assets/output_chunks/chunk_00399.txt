ඡන්ද බලය, ඡන්ද විමසීම් හා මැතිවරණ: (6) පරිමිත සංඛ්‍යාව අනුසාරයෙන් මේ ව්‍යවස්ථාවේ (5) වන අනුව්‍යවස්ථාවට අනුකූලව නිශ්චය කරන ලද, මැතිවරණ කොට්ඨාස සියල්ලෙන් ම තෝරා පත් කළ යුතු මුළු මන්ත්‍රීවරයන් සංඛ්‍යාව එකසිය හැටකට අඩු වන අවස්ථාවක ඉතිරි මන්ත්‍රී ධුර සංඛ්‍යාව සඳහා හිමිකම් මැතිවරණ කොට්ඨාස අතර බෙදා වෙන් කිරීම, ඉහත කී ඡන්ද හිමියන්ගේ ශේෂය ද (5) වන අනුව්‍යවස්ථාව යටතේ කරන ලද නිශ්චය අනුව යම්කිසි මැතිවරණ කොට්ඨාසයකට එක ද මන්ත්‍රීවරයකුවත් තෝරා පත් කිරීමට හිමිකම් නොලැබෙන අවස්ථාවක ඒ මැතිවරණ කොට්ඨාසයේ ඡන්දහිමි නාම ලේඛනයේ නම් ඇතුළත් වන ඡන්ද හිමියන්ගේ මුළු සංඛ්‍යාව ද පදනම් කොට ගෙන කළ යුතු අතර ඒ පදනම අනුව එසේ වැඩි ම ඡන්ද හිමියන්ගේ ශේෂයක් හෝ වැඩි ම මුළු ඡන්ද හිමි සංඛ්‍යාවක් හෝ සිටින මැතිවරණ කොට්ඨාසයට එක් වැඩිපුර මන්ත්‍රීවරයකු යනා දී වශයෙන්, තෝරා පත් කර ගත යුතු මුළු මන්ත්‍රීවරයන් සංඛ්‍යාව එකසිය හැටක් වන තුරු, මන්ත්‍රීවරයන් සංඛ්‍යාවක් තෝරා පත් කර ගැනීමට හිමිකම ඇත්තේය.