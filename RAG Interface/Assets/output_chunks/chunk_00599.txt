ඡන්ද බලය, ඡන්ද විමසීම් හා මැතිවරණ: ශ්‍රී ලංකා ප්‍රජාතාන්ත්‍රික සමාජවාදී ජන රජයේ ආණ්ඩුක්‍රම ව්‍යවස්ථාව ආණ්ඩුක්‍රම ව්‍යවස්ථාවේ සහ යම් නීතියක විධිවිධානවලට යටත්ව, අග්‍ර විනිශ්චයකාරවරයා සහ ඔහු විසින් නම් කරනු ලැබූ ශ්‍රේෂ්ඨාධිකරණයේ යම් විනිශ්චයකාරවරයන් තිදෙනකු විසින්— (අ) ශ්‍රේෂ්ඨාධිකරණය වෙත සහ අභියාචනාධිකරණය වෙත අභියාචන භාර ගනු ලැබිය යුත්තේ යම් නියමයන් යටතේ ද නියමයන් ඇතුළුව අභියාචන විභාග කිරීම සහ අභියාචන වලට අදාළ වෙනත් කාරණා සම්බන්ධ කාර්ය පටිපාටිය පිළිබඳ රීති සහ ඒ රීතිවලට අනුකූල නොවීමේ හේතුවෙන් ඒ අභියාචන නිෂ්ප්‍රභ කිරීම සඳහා විධිවිධාන පිළිබඳ රීති; (ආ) ආණ්ඩුක්‍රම ව්‍යවස්ථාවෙන් හෝ යම් නීතියකින් හෝ ශ්‍රේෂ්ඨාධිකරණය සහ අභියාචනාධිකරණය වෙත පවරනු ලැබූ වෙන් වෙන් අධිකරණ බලය ක්‍රියාත්මක කිරීමේ අධිකරණවල කාර්ය පටිපාටිය සම්බන්ධ ව ඒ කාරණා ඉදිරිපත් කිරීම සහ ඒ කාරණා සම්බන්ධයෙන් නඩු පවරනු ලැබිය හැකි හෝ ඒ කාරණා අධිකරණය ඉදිරියට ගෙනෙනු ලැබිය හැකි කාලය සහ ඒ රීතිවලට අනුකූල නොවීමේ හේතුවෙන් ඒ කාරණා නිෂ්ප්‍රභ කිරීම ඇතුළු කටයුතු පිළිබඳ රීති; (ඇ) ඇප දීම පිළිබඳ රීති; (ඈ) නඩු කටයුතු නැවැත්වීම පිළිබඳ රීති; (ඉ) නිස්සාර යයි හෝ පීඩාකාරි යයි හෝ ප්‍රමාද කිරීමේ අදහසින් ගෙන එන ලදැයි යම් අධිකරණයකට පෙනී යන.