ඡන්ද බලය, ඡන්ද විමසීම් හා මැතිවරණ: 86[(4අ) කොමිෂන් සභාව විසින්, අවස්ථාවෝචිත පරිදි, මැතිවරණයක් පැවැත්වීම සඳහා නියමයක් කරනු ලබන දිනයෙන් හෝ ජනමත විචාරණයක් පැවැත්වීම නියම කරමින් ප්‍රකාශනයක් කරනු ලබන දිනයෙන් හෝ ආරම්භ වන කාල පරිච්ඡේදය තුළ නිකුත් කරනු ලබන යම් උපමාන, (අ) අවස්ථාවෝචිත පරිදි, අදාළ මැතිවරණය පැවැත්වීම සමග හෝ අදාළ ජනමත විචාරණය පැවැත්වීම සමග හෝ සෘජුව සම්බන්ධ වූ කාරණාවලට පමණක් සීමා විය යුතු බව; සහ (ආ) රාජ්‍ය සේවයට අදාළ යම් කාරණයකට හෝ ආණ්ඩුක්‍රම ව්‍යවස්ථාව යටතේ පත් කරනු ලැබූ, අවස්ථාවෝචිත පරිදි, රාජ්‍ය සේවා කොමිෂන් සභාවේ හෝ අධිකරණ සේවා කොමිෂන් සභාවේ පරිපාලන සීමාව ඇතුළත වූ යම් කාරණයකට හෝ සෘජුව සම්බන්ධ නොවිය යුතු බව, සැක දුරුකිරීම සඳහා මෙයින් සඳහන් කරනු ලැබේ.] 87[(5) (අ) ඡන්ද විමසීමක් හෝ ජනමත විචාරණයක් පැවැත්වීම විෂයයෙහි ලා නිදහස් හා සාධාරණ ඡන්ද විමසීමක් පැවැත්වීම සහතික කිරීම සඳහා අවශ්‍ය යැයි කොමිෂන් සභාව විසින් සලකනු ලබන උපමාන, කොමිෂන් සභාව විසින් උචිත යයි සලකනු ලබන, අවස්ථාවෝචිත පරිදි, යම් ගුවන් විදුලි හෝ රූපවාහිනී සේවයක් පවත්නා ගෙන යන්නකු හෝ යම් ප්‍රවෘත්ති පත්‍රයක අයිතිකරුවකු හෝ ප්‍රකාශකයෙකු වෙත, කලින් කල, නිකුත් කිරීමේ බලය කොමිෂන් සභාවට තිබිය යුත්තේ ය.] 88[(ආ) යම් ගුවන් විදුලි සේවයක් හෝ රූපවාහිනී සේවයක් පවත්වා ගෙන යන්නකු හෝ යම් ප්‍රවෘත්ති පත්‍රයක අයිතිකරුවකු නැතහොත් ප්‍රකාශකයෙකු හෝ විසින් (අ) ඡේදය යටතේ ඔවුන් වෙත නිකුත් කරනු ලැබූ යම් උපමාන පිළිපැදීම සහතික කිරීම සඳහා අවශ්‍ය සියලු පියවර ගැනීම, අවස්ථාවෝචිත පරිදි, එකී ගුවන් විදුලි සේවය හෝ රූපවාහිනී සේවය පවත්වාගෙන යන්නාගේ හෝ ප්‍රවෘත්ති පත්‍රයේ අයිතිකරුගේ නැතහොත් ප්‍රකාශකයාගේ හෝ කාර්යය වන්නේ ය.) (ඇ) (i) කොමිෂන් සභාව විසින්, අදාළ පරිදි, (4) වන අනුව්‍යවස්ථාවේ (අ) ඡේදයේ සහ (5) වන අනුව්‍යවස්ථාවේ (අ) ඡේදයේ සඳහන් කරනු ලැබ ඇති විධාන සහ උපමාන සිංහල, දෙමළ සහ ඉංග්‍රීසි භාෂාවෙන් පළකරනු ලබන, පුළුල් සංසරණයක් ඇති.