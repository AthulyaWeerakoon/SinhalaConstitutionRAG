විධායකය, ජන රජයේ ජනාධිපතිවරයා: (1) ජාතික රාජ්‍ය සභාවේ 1978 අංක 7 දරන විශේෂ ජනාධිපති පරීක්ෂණ කොමිෂන් සභා පනත යටතේ පිහිටුවන ලද හා ශ්‍රේෂ්ඨාධිකරණයේ විනිශ්චයකාරවරයකු, අභියාචනාධිකරණයේ විනිශ්චයකාරවරයකු, මහාධිකරණයේ විනිශ්චයකාරවරයකු හෝ දිසා අධිකරණයේ විනිශ්චයකාරවරයකු වන සාමාජිකයකුගෙන් හෝ එසේ වූ සාමාජිකයන්ගෙන් හෝ සමන්විත විශේෂ ජනාධිපති පරීක්ෂණ කොමිෂන් සභාවක් විසින්, යම් කිසි තැනැත්තකු ආණ්ඩුක්‍රම ව්‍යවස්ථාව ක්‍රියාත්මක වීම ආරම්භ වීමට පෙර හෝ පසුව කරන ලද හෝ නොකර හරින ලද යම් ක්‍රියාවක් හේතුකොටගෙන ඒ තැනැත්තා ප්‍රජා අශක්නුතාවන්ට යටත් කළ යුතු යයි නිර්දේශ කරනු ලබන අවස්ථාවක (නොපැමිණි මන්ත්‍රීවරයන් ද ඇතුළුව) පාර්ලිමේන්තුවේ මුළු මන්ත්‍රීවරයන් සංඛ්‍යාවෙන් තුනෙන් දෙකකට නොඅඩු මන්ත්‍රීවරයන් සංඛ්‍යාවක් පක්ෂව ඡන්දය දෙනු ලැබ සම්මත කරනු ලැබූ යෝජනා සම්මතයක් මගින් - (අ) ඒ තැනැත්තා විෂයෙහි අවුරුදු හතක් නොඉක්මවන කාලයක් සඳහා ප්‍රජා අශක්නුතාවන් නියම කිරීම; සහ (ආ) ඒ තැනැත්තා පාර්ලිමේන්තු මන්ත්‍රීවරයෙක් නම් ඔහු පාර්ලිමේන්තුවෙන් නෙරපීම ද, කළ හැක්කේ ය.