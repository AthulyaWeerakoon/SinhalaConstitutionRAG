ජාතික ප්‍රසම්පාදන කොමිෂන් සභාව: 156ආ.(1) ආණ්ඩුක්‍රම ව්‍යවස්ථා සභාවේ නිර්දේශය මත ජනාධිපතිවරයා විසින් පත්කරනු ලබන්නා වූ ද, සාමාජිකයන් පස්දෙනකුගෙන් සමන්විත වූ ද (මේ පරිච්ඡේදයේ “කොමිෂන් සභාව” යනුවෙන් සඳහන් කරනු ලබන) ජාතික ප්‍රසම්පාදන කොමිෂන් සභාවක් තිබිය යුත්තේ ය. එකී සභාවේ යටත් පිරිසෙයින් සාමාජිකයන් තිදෙනකු රු ප්‍රසම්පාදනය, ගණකාධිකරණය, නීතිය හෝ රාජ්‍ය පරිපාලනය පිළිබඳ පිළිගත් අත්දැකීම් සහිත තැනැත්තන් විය යුත්තේ ය.