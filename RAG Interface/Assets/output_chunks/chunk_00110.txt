විධායකය, ජන රජයේ ජනාධිපතිවරයා: (6) (අ) ජනාධිපතිවරයා තෝරා පත් කිරීමේ ඡන්ද විමසීම සඳහා අපේක්ෂකයන්ගේ නාම යෝජනා කිරීම සම්බන්ධයෙන්; (ආ) ජනාධිපතිවරයා තෝරා පත් කිරීමේ ඡන්ද විමසීම සඳහා භාවිත කළ යුතු ඡන්ද හිමි නාම ලේඛනය සහ එම ඡන්ද විමසීමේ දී අනුගමනය කළ යුතු කාර්ය පටිපාටිය සම්බන්ධයෙන්; (ඇ) ඒ ඡන්ද විමසීම හා සම්බන්ධ වැරදි නියම කර දැක්වීම සහ එම වැරදි සඳහා වූ දඬුවම් සම්බන්ධයෙන්; (ඈ) ඒ ඡන්ද විමසීම නිෂ්ප්‍රභ කිරීමට අවශ්‍ය හේතු සහ නිෂ්ප්‍රභ කරන ආකාරය සම්බන්ධයෙන් හා යම්කිසි හබ කළ ඡන්ද විමසීමක් නිශ්චය කිරීමට අවශ්‍ය හේතු සහ නිශ්චය කරන ආකාරය සම්බන්ධයෙන්; සහ (ඉ) ඉහත කී කරුණු සඳහා අවශ්‍ය වන්නා වූ හෝ ආනුෂංගික වන්නා වූ සියලු කාරණා සම්බන්ධයෙන්, පාර්ලිමේන්තුව විසින් නීතියෙන් විධිවිධාන සැලැස්විය යුත්තේ ය.