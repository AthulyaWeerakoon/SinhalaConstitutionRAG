ඡන්ද බලය, ඡන්ද විමසීම් හා මැතිවරණ: එසේම සෑම ලිත් වර්ෂයක දී ම එහි ක්‍රියාකාරකම් පිළිබඳව පාර්ලිමේන්තුවට වාර්තාවක් ඉදිරිපත් කළ යුත්තේ ය.] විගණකාධිපතිවරයා විසින් ආණ්ඩුවේ සියලු දෙපාර්තමේන්තු, ජනාධිපතිවරයාගේ ලේකම්වරයාගේ කාර්යාලය, අග්‍රාමාත්‍යවරයාගේ ලේකම්වරයාගේ කාර්යාලය, 138[අමාත්‍ය මණ්ඩලයේ ලේකම්වරයාගේ කාර්යාලය, 44 වන හෝ 45 වන ව්‍යවස්ථාව යටතේ පත් කරන ලද අමාත්‍යවරයන්ගේ කාර්යාල, අධිකරණ සේවා කොමිෂන් සභාව, 139[ ආණ්ඩුක්‍රම ව්‍යවස්ථා සභාව, 41ආ වන ව්‍යවස්ථාවේ උපලේඛනයේ සඳහන් කොමිෂන් සභා,] පළාත් රාජ්‍ය සේවා කොමිෂන් සභා, පරිපාලන කටයුතු පිළිබඳ පාර්ලිමේන්තු කොමසාරිස්වරයා, පාර්ලිමේන්තුවේ මහ ලේකම්වරයා, පළාත් පාලන ආයතන, රාජ්‍ය සංස්ථා, යම් ලිඛිත නීතියක් යටතේ රජය වෙත පවරනු ලැබ ඇති වෙළඳ ව්‍යාපාර සහ වෙනත් ව්‍යාපාර සහ 2007 අංක 7 දරන සමාගම් පනත යටතේ ලියාපදිංචි වී ඇති හෝ ලියාපදිංචි වී ඇති බවට සලකනු ලබන සහ ස්වකීය කොටස්වලින් සියයට පනහක් හෝ ඊට වැඩි ප්‍රතිශතයක් රජය හෝ රාජ්‍ය සංස්ථාවක් හෝ පළාත් පාලන ආයතනයක් හෝ විසින් දරනු ලබන සමාගම් ද, ඒවායේ ගිණුම් ද ඇතුළුව විගණනය කරනු ලැබිය යුත්තේ ය.]] මේ ව්‍යවස්ථාවේ (1) වන අනුව්‍යවස්ථාවේ කවර විධිවිධානයක් තිබුණ ද එවැනි යම් 140[(1) වන අනුව්‍යවස්ථාවේ සඳහන් රාජ්‍ය සංස්ථාවක, වෙළෙඳ ව්‍යාපාරයක, වෙනත් ව්‍යාපාරයක හෝ සමාගමක] ගිණුම් විගණනය කිරීම සඳහා, ඒ 141[(1) වන අනුව්‍යවස්ථාවේ සඳහන් රාජ්‍ය සංස්ථාව, වෙළෙඳ ව්‍යාපාරය, වෙනත් ව්‍යාපාරය හෝ සමාගම ] භාර අමාත්‍යවරයා විසින්, මුදල් විෂයය භාර අමාත්‍යවරයාගේ එකඟත්වය ඇතිව හා විගණකාධිපතිවරයා විමසා සුදුසුකම් ලත් විගණකවරයකු හෝ විගණකවරයන් පත් කළ හැක්කේ ය.