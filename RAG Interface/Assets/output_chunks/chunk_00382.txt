ඡන්ද බලය, ඡන්ද විමසීම් හා මැතිවරණ: 95. (1) ආණ්ඩුක්‍රම ව්‍යවස්ථාව ක්‍රියාත්මක වීම ආරම්භ වීමෙන් පසුව මාස තුනක් ඇතුළත, මැතිවරණ කොට්ඨාස සීමා නිර්ණය කිරීම සඳහා සීමා නිර්ණය කොමිෂන් සභාවක් ජනාධිපතිවරයා විසින් පත් කළ යුත්තේ ය. ජනාධිපතිවරයා විසින් පත් කරනු ලබන, දේශපාලන කටයුතු වල නිරතව නොසිටින්නා වූ තැනැත්තන් වශයෙන් ජනාධිපතිවරයා සලකන්නා වූ තැනැත්තන් තුන් දෙනකුගෙන් ඒ කොමිෂන් සභාව සමන්විත විය යුත්තේය.