ඡන්ද බලය, ඡන්ද විමසීම් හා මැතිවරණ: (3) යම් පිළිගත් දේශපාලන පක්ෂයක් හෝ මෙහි මින් මතු “ස්වාධීන කණ්ඩායමක්" යනුවෙන් සඳහන් කරනු ලබන ස්වාධීන අපේක්ෂකයන් වශයෙන් තරග කරන තැනැත්තන් කණ්ඩායමක් හෝ විසින්, යම් මැතිවරණ කොට්ඨාසයක් වෙනුවෙන් පාර්ලිමේන්තු මන්ත්‍රීවරයන් තෝරා පත් කිරීමේ මැතිවරණයක කාර්ය සඳහා මැතිවරණයේ දී ඒ මැතිවරණ කොට්ඨාසයෙන් තෝරා පත් කර ගත යුතු මන්ත්‍රීවරයන් සංඛ්‍යාවට තුනක් එකතු කළ විට ලැබෙන සංඛ්‍යාවට සමාන අපේක්ෂකයන් සංඛ්‍යාවකගේ නම් දැක්වෙන එක් නාමයෝජනා පත්‍රයක් ඉදිරිපත් කළ හැක්කේ ය.