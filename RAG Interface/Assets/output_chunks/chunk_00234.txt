විධායකය, ජන රජයේ ජනාධිපතිවරයා: ආණ්ඩුක්‍රම ව්‍යවස්ථාවේ විධිවිධාන යටතේ අමාත්‍ය මණ්ඩලය විසුරුවා හැරීම නොතකා, අමාත්‍යාංශයකට ආණ්ඩුක්‍රම ව්‍යවස්ථාවේ විධිවිධාන ප්‍රකාරව නව ලේකම්වරයකු පත් කරනු ලබන තෙක් ඒ අමාත්‍යාංශයේ ලේකම්වරයා විසින් ධුරය දරනු ලැබිය යුත්තේ ය: එසේ වුව ද, යම් අමාත්‍යාංශයක පැවැත්ම නතර වීමේ ප්‍රතිඵලය ඇති තීරණයක්, 44 වන ව්‍යවස්ථාව හෝ 45 වන ව්‍යවස්ථාව යටතේ ජනාධිපතිවරයා විසින් ගනු ලැබීම මත අමාත්‍යාංශයේ ලේකම්වරයා ධුරය දැරීම අවසන් විය යුත්තේ ය.