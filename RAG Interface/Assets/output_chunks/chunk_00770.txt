: (6) මේ ව්‍යවස්ථාවේ (3) වන අනුව්‍යවස්ථාවේ සඳහන් මහජන ආරක්ෂාවට අදාළ යම් නීතියක යම් විධිවිධාන, ඒ නීතිය යටතේ ප්‍රකාශනයක් කිරීමෙන් ක්‍රියාත්මක කර ඇති අවස්ථාවක, ඒ ප්‍රකාශනය පාර්ලිමේන්තුවේ යෝජනා සම්මතයකින් අනුමත කරනු ලැබ ඇත්නම් මිස, ඒ විධිවිධාන ක්‍රියාත්මක කරනු ලැබූ දින සිට දින දහහතරක කාලයකට පසු, ඒ ප්‍රකාශනය නිර්බල විය යුත්තේ ය: එසේ වුව ද (අ) ඒ ප්‍රකාශනය කරන දිනයේ දී පාර්ලිමේන්තුව විසුරුවා හරිනු ලැබ තිබේ නම්; හෝ (ආ) මේ ව්‍යවස්ථාවේ (4) වන අනුව්‍යවස්ථාවේ (ii) වන අනුඡේදයේ සඳහන් පරිදි එවැනි යම් රැස්වීම් කල් තැබීමක් හෝ වාර අවසාන කිරීමක් හෝ නිසා ඒ දිනයේ දී පාර්ලිමේන්තුව විසංයුක්තව තිබේ නම්; හෝ 175 ශ්‍රී ලංකා ප්‍රජාතාන්ත්‍රික සමාජවාදී ජන රජයේ ආණ්ඩුක්‍රම ව්‍යවස්ථාව (ඇ) මේ ව්‍යවස්ථාවේ (4) වන අනුව්‍යවස්ථාවේ ( 1 ) වන සහ (ii) වන අනුඡේදවලින් විධිවිධාන සලස්වා ඇති පරිදි, කැඳවනු ලැබූ විට පාර්ලිමේන්තුව රැස් නොවේ නම්, පාර්ලිමේන්තුව ඊළඟට රැස් වී කටයුතු කරන දිනයෙහි ඒ රැස්වීමේ දී ඒ ප්‍රකාශනය යෝජනා සම්මතයක් මගින් පාර්ලිමේන්තුව විසින් අනුමත කරනු ලැබුවහොත් මිස පාර්ලිමේන්තුව ඊළඟට රැස් වී කටයුතු කරන දිනයෙන් පසු දින දහයක් අවසානයේ දී ඒ ප්‍රකාශනය නිර්බල වන්නේය.