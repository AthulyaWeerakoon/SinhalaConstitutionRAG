ජාතික, පොලිස්, කොමිෂන් සභාව: (3) කොමිෂන් සභාවේ සාමාජිකයකු ලෙස පත් කරනු ලැබීමට පෙරාතුව ම රජයේ නිලධරයකු හෝ අධිකරණ නිලධරයකු හෝ වශයෙන් රජයේ සේවයේ නියුක්තව සිටි සෑම තැනැත්තකු ම එකී පත් කිරීම බලාත්මක වූ විට, තමා දරමින් සිටි ධුරය අත්හැරිය යුතු අතර, රජයේ නිලධරයකු හෝ අධිකරණ නිලධරයකු හෝ වශයෙන් තවදුරටත් පත් කරනු ලැබීමට ඔහු සුදුස්සෙක් නොවිය යුත්තේ ය: එසේ වුව ද, එවැනි යම් තැනැත්තකු කොමිෂන් සභාවේ සාමාජිකයකුව සිටීම නතර වන තෙක් හෝ, අවස්ථාවෝචිත පරිදි, ඔහු රජයේ නිලධරයකු හෝ අධිකරණ නිලධරයකු හෝ වශයෙන් සිටී නම් ඔහු විශ්‍රාම ගත යුතු වන්නා වූ වයසට කොමිෂන් සභාවේ සාමාජිකයකුව සිටිය දී ඔහු එළඹුන හොත් හෝ ඒ සේවයට අදාළ විශ්‍රාම වැටුප්, පාරිශ්‍රමික සහ වෙනත් දීමනා ගෙවීමට සම්බන්ධ යම් විධිවිධානයක කාර්ය සඳහා, ඔහු රජයේ නිලධරයකු හෝ අධිකරණ නිලධරයකු ලෙසත් රජයේ සේවයේ විශ්‍රාම වැටුප් සහිත ධුරයක් දරන ලෙසත් සලකනු ලැබිය යුත්තේ ය.