ව්‍යවස්ථාදායකය, ආණ්ඩුක්‍රම ව්‍යවස්ථාව සංශෝධනය කිරීම: (2) පනත් කෙටුම්පතක් මේ ව්‍යවස්ථාවේ නියමිත විශේෂ බහුතර ඡන්දයෙන් සම්මත කිරීමට අපේක්ෂා කරනු ලබන බව අමාත්‍ය මණ්ඩලය විසින් සහතික කොට ඇත්තා වූ හෝ පනත් කෙටුම්පතක් එකී විශේෂ බහුතර ඡන්දයෙන් සම්මත කළ යුතු ශ්‍රේෂ්ඨාධිකරණය තීරණය බව කොට ඇත්තා වූ හෝ අවස්ථාවක ඒ පනත් කෙටුම්පතට පක්ෂව දෙන ලද ඡන්ද සංඛ්‍යාව (නොපැමිණි මන්ත්‍රීවරයන් ද ඇතුළුව) මුළු මන්ත්‍රී සංඛ්‍යාවෙන් තුනෙන් දෙකකට අඩු නොවේ නම් සහ 80 වන ව්‍යවස්ථාවේ හෝ 79 වන ව්‍යවස්ථාවේ විධිවිධාන වලට අනුකූලව, අවස්ථාචෝචිත පරිදි ජනාධිපතිවරයා විසින් හෝ කථානායකවරයා විසින් හෝ එහි සහතිකයක් ස්වකීය අත්සන ඇතිව සටහන් කරනු ලැබූ විට පමණක් ඒ පනත් කෙටුම්පත නීතිය බවට පත් වන්නේය.