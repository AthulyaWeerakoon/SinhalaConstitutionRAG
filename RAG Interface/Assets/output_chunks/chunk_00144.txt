විධායකය, ජන රජයේ ජනාධිපතිවරයා: (1) ශ්‍රේෂ්ඨාධිකරණය විසින් 130 වන ව්‍යවස්ථාව යටතේ ස්වකීය අධිකරණ බලය ක්‍රියාත්මක කිරීමෙහි (අ) ජනාධිපතිවරයා තෝරා පත් කිරීම නිෂ්ප්‍රභ බව තීරණය කළ සහ වෙනත් යම්කිසි තැනැත්තකු යථා පරිදි තෝරා පත්කර ගන්නා ලදැයි තීරණය නොකළ අවස්ථාවක ජනාධිපතිවරයා තෝරා පත්කර ගැනීම සඳහා ඡන්ද විමසීමක්, ඒ තීරණය කරනු ලැබූ දින සිට මාස තුනක් ඉකුත්වීමට පෙර පැවැත්විය යුත්තේ ය; නැතහොත් (ආ) වෙනත් යම් තැනැත්තකු ජනාධිපතිවරයා ලෙස යථා පරිදි තෝරා පත්කර ගන්නා ලද බව තීරණය කළ අවස්ථාවක, ඒ තීරණය කරනු ලැබූ දින සිට මාසයක් ඇතුළත ඒ වෙනත් තැනැත්තා ජනාධිපති ධුරය භාර ගත යුත්තේ ය.