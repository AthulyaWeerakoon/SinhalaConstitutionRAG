විධායකය, ජන රජයේ ජනාධිපතිවරයා: රාජ්‍ය සේවා කොමිෂන් සභාවේ සාමාජිකයකු ලෙස පත්කර ගනු ලැබීමට පෙරාතුවම රාජ්‍ය සේවයේ රජයේ නිලධරයකු වූ හෝ අධිකරණ නිලධරයකුව සිටි සෑම තැනැත්තෙක්ම එම ධුරය දැරීම ඉහත කී පත්වීම බලාත්මක වූ විට නතර වන අතර රාජ්‍ය නිලධරයකු හෝ අධිකරණ නිලධරයකු ලෙස තවදුරටත් පත් කරනු ලැබීමට ඒ තැනැත්තා සුදුස්සෙක් නොවන්නේ ය: එසේ වුව ද, එවැනි යම් තැනැත්තෙක් රාජ්‍ය සේවා කොමිෂන් සභාවේ සාමාජිකයකුව සිටීම නතර වන තෙක් හෝ අවස්ථාවෝචිත පරිදි ඔහු රාජ්‍ය නිලධරයකුව හෝ අධිකරණ නිලධරයකුව සිටියේ නම් ඒ සේවයෙන් ඔහු විශ්‍රාම ගත යුතු වයසට එළඹීම ඒ තැනැන්තා රාජ්‍ය සේවා කොමිෂන් සභාවේ සාමාජිකත්වය දරද්දී සිදු වුවහොත් හෝ ඒ තැනැන්තාගේ ඒ සේවය වෙනුවෙන් ප්‍රදානය කරනු ලැබිය යුතු විශ්‍රාම වැටුප්, පාරිතෝෂික දීමනා හෝ වෙනත් දීමනාවකට අදාළ විධිවිධානයක කාර්ය සඳහා අවස්ථාවෝචිත පරිදි, ඒ තැනැන්තා රාජ්‍ය නිලධරයකු හෝ අධිකරණ නිලධරයකු ලෙස ද, රාජ්‍ය සේවයේ විශ්‍රාම වැටුප් හිමි ධුරයක් දරන්නකු ලෙස ද, සලකනු ලැබිය යුත්තේය.