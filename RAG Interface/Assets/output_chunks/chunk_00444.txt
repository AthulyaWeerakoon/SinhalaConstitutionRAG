ඡන්ද බලය, ඡන්ද විමසීම් හා මැතිවරණ: (1) කොමිෂන් සභාවේ යම් රැස්වීමක් සඳහා ගණපුරණය සාමාජිකයන් තිදෙනකුගෙන් සමන්විත විය යුත්තේය. (2)(අ) කොමිෂන් සභාවේ සභාපතිවරයා කොමිෂන් සභාවේ රැස්වීම් වල මුලසුන දැරිය යුත්තේ ය. සභාපතිවරයා කොමිෂන් සභාවේ යම් රැස් වීමකට පැමිණ නොසිටිය හොත් පැමිණ සිටින සාමාජිකයන් විසින් ඔවුන් අතුරෙන් තෝරා පත් කර ගන්නා සාමාජිකයකු විසින් ඒ රැස්වීමේ මුලසුන දැරිය යුත්තේ ය.