ඡන්ද බලය, ඡන්ද විමසීම් හා මැතිවරණ: තව ද, එසේ අධිකරණය ඉදිරියට ගෙන එන ලද කවර හෝ තැනැත්තකු නිදහස් කරන ලෙස හෝ රිමාන්ඩ් භාරයේ තබන ලෙස නැතහොත් ඔහු සම්බන්ධයෙන් නීතිය අනුව අන්‍යාකාරයකින් ක්‍රියා කරන ලෙස නියම කළ හැක්කේ ය: එසේ වුව ද, අභියාචනාධිකරණය විසින්, එවැනි පුද්ගලයකු වඩාත් ම පහසුවෙන් ඉදිරිපත් කළ හැකි මුල් අවස්ථා අධිකරණය ඉදිරියට ගෙන එන ලෙස නියම කිරීම ද සිදු වී ඇතැයි කියන බන්ධනාගාරගත කිරීමේ හෝ රඳවා තබා ගැනීමේ ක්‍රියා පිළිබඳව පරීක්ෂා කොට වාර්තා කරන ලෙස සහ ඉදිරිපත් කරන ලද පුද්ගලයාගේ අතුරු භාරය සඳහා සුදුසු යයි ඒ අධිකරණයට පෙනී යන විධිවිධාන යොදන ලෙස ඒ මුල් අවස්ථා අධිකරණයේ විනිශ්චයකාරවරයාට විධාන කිරීම නීත්‍යනුකූල වන්නේ ය.