විධායකය, ජන රජයේ ජනාධිපතිවරයා: එවැනි යම් ලේකම්වරයකු, නිලධරයකු හෝ කාර්ය මණ්ඩලයේ සාමාජිකයකු විසින් ධුර දැරීම එසේ අවසාන වන අවස්ථාවක අමාත්‍ය මණ්ඩලය විසින් ඒ ලේකම්වරයා, නිලධරයා හෝ කාර්ය මණ්ඩලයේ සාමාජිකයා රජයේ සේවයේ යම් තනතුරකට පත් කළ හැක්කේය: හෝ එසේ වුව ද, ලේකම්වරයකු, නිලධරයකු හෝ කාර්ය මණ්ඩලයේ සාමාජිකයකු ලෙස පත් කරනු ලබන තෙක් රජයේ සේවයේ පළාත් පාලන සේවයේ හෝ රාජ්‍ය සංස්ථාවක සේවයේ නියුක්තව සිටි එවැනි යම් ලේකම්වරයකුට, නිලධරයකුට හෝ කාර්ය මණ්ඩලයේ සාමාජිකයකුට, නව ජනාධිපතිවරයකු විසින් ධුරය භාර ගනු ලැබූ විට තමා එම සේවයෙහි දැරූ තනතුරට, ජ්‍යෙෂ්ඨතාවය අහිමිවීමකින් තොරව ආපසු පැමිණීමට හිමිකම් ඇත්තේ ය.