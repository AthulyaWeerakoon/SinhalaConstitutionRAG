ඡන්ද බලය, ඡන්ද විමසීම් හා මැතිවරණ: අභියාචනාධිකරණයේ අධිකරණ බලය, වෙන් වෙන්ව නඩු විභාග කරන ඒ අධිකරණයේ විනිශ්චයකාරවරයන් විසින්, එකම අවස්ථාවේ දී විවිධ කාරණා සම්බන්ධයෙන් ක්‍රියාත්මක කළ හැක්කේ ය: එසේ වුව ද (අ) මහාධිකරණය විසින් විශේෂ අධිකරණ විභාගයක දී ප්‍රකාශයට පත් කරන ලද නඩු තීන්දු සහ ආඥා සම්බන්ධයෙන් අභියාචනාධිකරණයේ අධිකරණ බලය, ඒ අධිකරණයේ විනිශ්චයකාරවරයන් යටත් පිරිසෙයින් තිදෙනෙකු විසින් ක්‍රියාත්මක කළ යුත්තේ ය; (ආ) මහාධිකරණයේ වෙනත් නඩු තීන්දු හා ආඥා සම්බන්ධයෙන් අභියාචනාධිකරණයේ අධිකරණ බලය, ඒ අධිකරණයේ විනිශ්චයකාරවරයන් යටත් පිරිසෙයින් දෙදෙනකු විසින් ක්‍රියාත්මක කළ යුත්තේ ය; වන ව්‍යවස්ථාව යටතේ වූ ස්වකීය බලතල සම්බන්ධව අභියාචනාධිකරණයේ අධිකරණ බලය, අභියාචනාධිකරණයේ සභාපතිවරයා විසින් හෝ සභාපතිවරයා විසින් නම් කරන ලද ඒ අධිකරණයේ යම්කිසි විනිශ්චයකාරවරයන් එ කෙනෙකු හෝ වැඩි ගණනක් විසින් හෝ ක්‍රියාත්මක කළ යුත්තේ ය.