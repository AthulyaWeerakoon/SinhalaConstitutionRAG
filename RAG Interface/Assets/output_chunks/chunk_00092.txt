විධායකය, ජන රජයේ ජනාධිපතිවරයා: (1) ජනාධිපති ධුරයට තෝරා පත්කර ගනු ලැබීම සඳහා සුදුසුකම් ලබා ඇති කවර වූ හෝ පුරවැසියකුගේ නම - (අ) පිළිගත් දේශපාලන පක්ෂයක් විසින්; හෝ (ආ) ඔහු ව්‍යවස්ථාදායකයෙහි තෝරා පත් කළ මන්ත්‍රීවරයෙක්ව සිටී නම් නැතහොත් එසේ මන්ත්‍රීවරයෙක්ව සිටියේ නම්, වෙනත් යම් දේශපාලන පක්ෂයක් විසින් හෝ යම්කිසි ඡන්දහිමි නාමලේඛනයක නම ඇතුළත් ඡන්ද හිමියකු විසින්; හෝ ජනාධිපති ධුරය සඳහා යෝජනා කරනු ලැබිය හැක්කේ ය.