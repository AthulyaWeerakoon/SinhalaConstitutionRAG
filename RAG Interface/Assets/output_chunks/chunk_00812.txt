ජාතික, පොලිස්, කොමිෂන් සභාව: (1) යම් කාණ්ඩයකට අයත් පොලිස් නිලධරයන් පත්කිරීම, උසස් කිරීම, ස්ථාන මාරු කිරීම, ඔවුන් විෂයයෙහි විනය පාලනය කිරීම හෝ ඔවුන් සේවයෙන් පහකිරීම පිළිබඳව කොමිෂන් සභාවට ඇති බලතල කොමිෂන් සභාව විසින් 155එ වන ව්‍යවස්ථාව යටතේ යම් පොලිස් නිලධරයකුට පවරා ඇති අවස්ථාවක එකී පොලිස් නිලධරයා විසින් එසේ ඔහු වෙත පවරනු ලැබූ බලතල ක්‍රියාත්මක කිරීමේ දී කරන ලද යම් නියමයකට විරුද්ධව කොමිෂන් සභාවට අභියාචනය කිරීමට පොලිස්පතිවරයාට අයිතිය ඇත්තේ ය.