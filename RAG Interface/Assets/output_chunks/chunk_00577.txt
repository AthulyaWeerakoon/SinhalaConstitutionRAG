ඡන්ද බලය, ඡන්ද විමසීම් හා මැතිවරණ: (අ) 123 [ජනාධිපතිවරයා තෝරාපත් කර ගැනීම හෝ ජනමත විචාරණයක වලංගුභාවය සම්බන්ධයෙන් වූ] යම්කිසි නඩු කටයුත්තක්; සහ (ආ) මැතිවරණ පෙත්සම් නඩුවක දී අභියාචනාධිකරණය විසින් කරන ලද ආඥාවකට නැතහොත් දෙන ලද නඩු තීන්දුවකට විරුද්ධව ඉදිරිපත් කරන ලද අභියාචනයක්, නීතියෙන් විධිවිධාන සලසා ඇති පරිදි විභාග කොට තීරණය දීමට හා නීතියෙන් විධිවිධාන සලසා ඇති පරිදි වූ ආඥා කිරීමට ශ්‍රේෂ්ඨාධිකරණයට බලය ඇත්තේ ය: එසේ වුව ද 124[ජනාධිපතිවරයා තෝරාපත් කර ගැනීම හෝ ජනමත විචාරණයක වලංගුභාවය සම්බන්ධයෙන් වූ) නඩු කටයුත්තක් යටත් පිරිසෙයින් ශ්‍රේෂ්ඨාධිකරණ විනිශ්චයකාරවරයන් පස් දෙනකු විසින් විභාග කොට තීරණය කළ යුත්තේ ය.