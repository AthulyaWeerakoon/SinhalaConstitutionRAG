අර්ථ නිරූපණය: ශ්‍රී ලංකාවේ ආණ්ඩුව විසින්‌, ඉල්ලුම්කරුවන්ගේ ඉඩම්‌ නොමැතිකමේ ප්‍රමාණය, ඔවුන්ගේ ආදායම්‌ තත්ත්වය, පවුලේ සංඛ්‍යාව, කෘෂිකාර්මික පසුබිම ආදිය ඇතුළු පදිංචිකරුවන්‌ තොරා ගැනීමේ උපමාන කෙරෙහි සැලකිලිමත්ව නිශ්චය කරනු ලැබිය යුතු ය. මේ ප්‍රතිපත්ති නියම වශයෙන්‌ අදාළ කර ගැනීම, කොටස්‌ ලබන තැනැත්තන්‌ තෝරා ගැනීම සහ ඒ හා සම්බන්ධ වෙනත්‌ ආනුෂංගික කාරණා පළාත්‌ සභාවල බලතලවලට ඇතුළත්‌ විය යුතු ය.