ව්‍යවස්ථාදායකය, ආණ්ඩුක්‍රම ව්‍යවස්ථාව සංශෝධනය කිරීම: (1) ආණ්ඩුක්‍රම ව්‍යවස්ථාවේ යම්කිසි විධිවිධානයක් සංශෝධනය කිරීම සඳහා වූ පනත් කෙටුම්පතක් වේ නම් එසේ පරිච්ඡින්න කරනු ලබන්නා වූ හෝ වෙනස් කරනු ලබන්නා වූ හෝ එකතු කරනු ලබන්නා වූ විධිවිධාන ද ආනුෂංගික සංශෝධනයක් වෙතොත් එය ද, පනත් කෙටුම්පතෙහි නිශ්චිත ව ප්‍රකාශිතව ඇත්නම් මිස ද ඒ පනත් කෙටුම්පත ආණ්ඩුක්‍රම ව්‍යවස්ථාව සංශෝධනය කිරීම සඳහා වන පනතක් බවට එහි දීර්ඝ නාමයෙහි විස්තර කොට ඇත්නම් මිස ඒ පනත් කෙටුම්පත පාර්ලිමේන්තුවේ න්‍යාය පත්‍රයට ඇතුළත් නොකළ යුත්තේය.