අර්ථ නිරූපණය: 4:1 පළාත්බද පොලිස්‌ කොමිෂන්‌ සභාව, පළාත්බද අංශයේ නිලධාරීන්ගේ මාරු කිරීම්‌, උසස්‌ කිරීම්‌ සහ ඔවුන්ගේ විනය පාලනය සම්බන්ධයෙන්‌ ද, පළාත්බද අංශයට ද්විතීයනය කරන ලද ජාතික අංශයේ නිලධරයන්‌, ජ්‍යෙෂ්ඨ පොලිස්‌ අධිකාරිවරයාගේ තනතුර තෙක්‌ උසස්‌ කිරීම සම්බන්ධයෙන්‌ ද, නියෝජ්‍ය පොලිස්පතිවරයා හැර පළාත්බද අංශයට ද්විතීයනය කරන ලද නිලධරයන්‌ මාරු කිරීම භා ඔවුන්ගේ විනය පාලනය සම්බන්ධයෙන්‌ ද වගකිව යුතු ය: එසේ වුව ද, යම්‌ පළාත්බද අංශයකට ද්විතීයනය කරකු ලැබූ ද, පළාත්බද පොලිස්‌ කොමිෂන්‌ සභාවක්‌ විසින්‌ තමන්ට විරුද්ධව විනයානුකූල ක්‍රියා මාර්ගයක්‌ ගනු ලැබ ඇත්තා වූ ද, ජාතික අංශයේ යම්‌ නිලධරයකුට, ජාතික පොලිස්‌ කොමිෂන්‌ සභාව වෙත අභියාචනය කිරීමේ අයිතිවාසිකම්‌ ඇති අතර, අභියාචනය සම්බන්ධයෙන්‌ ඒ කොමිෂන්‌ සභාවේ තීරණය අවසානාත්මක විය යුතු ය.