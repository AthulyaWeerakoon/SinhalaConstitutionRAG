විධායකය, ජන රජයේ ජනාධිපතිවරයා: ජනාධිපතිවරයා විසින් කලින් කල ප්‍රකාශනයක් මගින් පාර්ලිමේන්තුව කැඳවීම, පාර්ලිමේන්තුවේ වාරාවසාන කිරීම සහ පාර්ලිමේන්තුව විසුරුවා හැරීම කළ හැක්කේ ය: එසේ වුව ද— වන ඡේදයේ විධිවිධානවලට යටත්ව, පාර්ලිමේන්තුව විසුරුවා හරින ලෙස යෝජනා සම්මතයක් මගින් පාර්ලිමේන්තුව ජනාධිපතිවරයාගෙන් ඉල්ලා සිටියහොත් මිස, ඒ පාර්ලිමේන්තුව පළමු වරට රැස්වීමට නියමිත දින සිට අවුරුදු දෙකකුත් මාස හයකට නොඅඩු කාලසීමාවක් ඉකුත් වන තෙක් ජනාධිපතිවරයා විසින් පාර්ලිමේන්තුව විසුරුවා නොහැරිය යුත්තේ ය; මහ මැතිවරණයකින් ඉක්බිතිව පැවැත්වෙන පාර්ලිමේන්තුවේ පළමුවන වාරය ආරම්භයේ දී ආණ්ඩුවේ ප්‍රතිපත්ති ප්‍රකාශය ප්‍රතික්ෂේප කරනු ලැබූ විටක දී ජනාධිපතිවරයා විසින් පාර්ලිමේන්තුව විසුරුවා නොහැරිය යුත්තේ ය; වන ඡේදයේ විධිවිධාන වලට යටත්ව, 38 වන ව්‍යවස්ථාවේ (2) වන අනුව්‍යවස්ථාවේ (අ) සහ (ආ) ඡේදවල නියමයන්ට අනුකූල වන යෝජනා සම්මතයක් කථානායකවරයා විසින් භාර ගැනීමෙන් පසුව — ඒ යෝජනා සම්මතය 38 වන ව්‍යවස්ථාවේ (2) වන අනුව්‍යවස්ථාවේ (ඇ) ඡේදයෙහි නියමිත පරිදි සම්මත නොවුවහොත් මිස; ස්වකීය ධුරයට අයත් කාර්ය ඉටුකිරීමට නියත වශයෙන් ම නොහැකි තත්ත්වයකට ජනාධිපතිවරයා පත්ව නැතැයි හෝ ඒ යෝජනා සම්මතයේ ඇතුළත් වෙනත් කිසිම චෝදනාවකටවත් ජනාධිපතිවරයා වරදකරු වී නැතැයි හෝ ශ්‍රේෂ්ඨාධිකරණය නිශ්චය කර වාර්තා කළහොත් මිස; විසිවන ආණ්ඩුක්‍රම ව්‍යවස්ථා සංශෝධනයේ 12 වන වගන්තිය මගින් ආදේශ කරන ලදී.