ඡන්ද බලය, ඡන්ද විමසීම් හා මැතිවරණ: මේ ව්‍යවස්ථාව යටතේ ශ්‍රේෂ්ඨාධිකරණය වෙත ඉදිරිපත් කරන ලද, අභියාචනය කිරීම සඳහා අවසරය හෝ විශේෂ අවසරය ප්‍රදානය කරන ලෙසට වූ ඉල්ලීමක් සඳහා, අවස්ථාවෝචිත පරිදි, අවසරය ප්‍රදානය කිරීම හෝ ඒ ඉල්ලීම ප්‍රතික්ෂේප කිරීම, ශ්‍රේෂ්ඨාධිකරණයේ විනිශ්චයකාරවරයන් දෙදෙනෙකුට නොඅඩු සංඛ්‍යාවක් විසින් කළ හැක්කේ ය.] ශ්‍රේෂ්ඨාධිකරණයේ මතය ලබා ගැනීම අවස්ථාවෝචිත වන ස්වභාවයේ සහ පොදු වැදගත්කමකින් යුත් යම් නීතිය හෝ සිද්ධිය පිළිබඳ ප්‍රශ්නයක් උද්ගත වී ඇති බව නැතහොත් උද්ගත වීමට ඉඩ ඇති බව ශ්‍රී ලංකා ජනරජයේ ජනාධිපතිවරයාට කවර අවස්ථාවක දී වුව ද පෙනී ගියහොත් ජනාධිපතිවරයා විසින් ශ්‍රේෂ්ඨාධිකරණය වෙත ඒ ප්‍රශ්නය සලකා බැලීම සඳහා යොමු කළ හැක්කේ ය.