ඡන්ද බලය, ඡන්ද විමසීම් හා මැතිවරණ: යම්කිසි තැනැත්තකු තමා නුසුදුස්සකු වී ඇති බව හෝ තමාගේ ආසනය හිස් වී ඇති බව හෝ දැන දැනම නැතහොත් ඒ බව දැන ගැනීමට ප්‍රමාණවත් හේතු තිබිය දී (අ) පාර්ලිමේන්තු මන්ත්‍රීවරයකු වශයෙන් තෝරා පත් කරන ලද අවස්ථාවේ දී එසේ තෝරා පත් කරනු ලැබීමට සුදුසුකම් නොමැතිව සිටි නමුත් එසේ පාර්ලිමේන්තු මන්ත්‍රීවරයකු වශයෙන් තෝරා පත් කර ගනු ලැබ පාර්ලිමේන්තුවේ අසුන් ගතහොත් හෝ පාර්ලිමේන්තුවේ දී ඡන්දය දුනහොත් හෝ (ආ) පාර්ලිමේන්තුවේ ස්වකීය ආසනය හිස්වීමෙන් පසුව හෝ පාර්ලිමේන්තුවේ අසුන් ගැනීමට හෝ පාර්ලිමේන්තුවේ දී ඡන්දය දීමට හෝ තමා නුසුදුස්සෙකු වූ පසු පාර්ලිමේන්තුවේ අසුන් ගතහොත් හෝ පාර්ලිමේන්තුවේ දී ඡන්දය දුනහොත්, ඒ තැනැත්තා එසේ අසුන් ගන්නා වූ හෝ ඡන්දය දෙන්නා වූ හෝ එක් එක් දවස වෙනුවෙන් රුපියල් පන්සියය බැගින් වූ දණ්ඩන මුදලකට යටත් වන්නේ ය.