විධායකය, ජන රජයේ ජනාධිපතිවරයා: ජනාධිපතිවරයා වශයෙන් තෝරා පත්කර ගන්නා ලදැයි ප්‍රකාශ කරනු ලැබූ තැනැත්තා ධුරය භාර නොගැනීමේ හේතුවෙන් ජනාධිපති ධුරය හිස් වුවහොත් අග්‍රාමාත්‍යවරයා හෝ ඒ අවස්ථාවේ දී අග්‍රාමාත්‍ය ධුරය හිස්ව පවතී නම් නැතහොත් අග්‍රාමාත්‍යවරයාට ජනාධිපති ධුරයේ වැඩ බැලීමට නොහැකි නම් කථානායකවරයා 40 වන ව්‍යවස්ථාව අනුව ජනාධිපති ධුරයේ වැඩ බැලීම ආරම්භ කරන තෙක්, එවකට ධුරය දරන ජනාධිපතිවරයා, ජනාධිපති ධුරයේ බලතල, කාර්ය හා කර්තව්‍ය ක්‍රියාත්මක කළ යුත්තේ ය; ඉටු කළ යුත්තේ ය.