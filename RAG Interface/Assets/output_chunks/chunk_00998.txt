අර්ථ නිරූපණය: 36:1 පාර්ලිමේන්තුව විසින්‌ පනවන ලද නීතියෙන්‌ නියමිත යම්‌ සීමා ඇතුළත සහ යම්‌ නිදහස්‌ කිරීම්වලට යටත්ව, තොග සභ සිල්ලර විකිණීම සම්බන්ධයෙන්‌ පිරිවැටුම්‌ බදු; 36:2 ජාතික ලොතරැයි සහ ශ්‍රී ලංකා ආණ්ඩුව විසින්‌ සංවිධානය කරන ලද ලොතරැයි නොවන ලොතරැයි සහ තෑගි තරග බදු සභ ඔට්ටු බදු; 36:3 බලපත්‍ර බදු, අරක්කු, රා රේන්ද, මැදීම්‌ බලපත්‍ර ගාස්තු, සහ මත්පැන්‌ බලපත්‍ර ගාස්තු; 36:4 පාර්ලිමේන්තුව විසින්‌ පනවල ලද නීති මගින්‌ නියම කරනු ලැබිය හැකි යම්‌ සීමා ඇතුළත සහ යම්‌ නිදහස්‌ කිරීම්වලට යටත්ව මොටර්‌ වාහන බලපත්‍ර ගාස්තු; 36:5 ඹෟෂධ සභ වෙනත්‌ රසායනික ද්‍රව්‍ය සම්බන්ධයෙන්‌ වෙළෙඳ බලපත්‍ර බදු; 36:6 ඉඩම්‌ සහ මොටර්‌ රථ වන දේපළ පැවරීම සම්බන්ධයෙන්‌ මුද්දර ගාස්තු; 36:7 රේන්ද ගාස්තු එකතු කිරීම; 36:8 අධිකරණ විසින්‌ පනවනු ලබන දඩ; 36:9 වෛද්‍ය ආඥාපනත යටතේ අය කරනු ලබන ගාස්තු; 36:10 මොටර්‌ වාහන ගමනාගමන පනත යටතේ අයකරනු ලබන ගාස්තු; 36:11මෙම ලැයිස්තුවේ සඳහන්‌ යම්‌ කරුණක්‌ සම්බන්ධයෙන්‌ දෙපාර්තමේන්තු ගාස්තු; 36:12වන සත්ත්ව සහ වෘක්ෂලතා ආරක්ෂා ආඥාපනත යටතේ ගාස්තු; 36:13 ඉඩම්‌ සංවර්ධන ආඥාපනත සහ රජයේ ඉඩම්‌ ආඥාපනත යටතේ අන්සතු කරන ලද ඉඩම්‌ සම්බන්ධයෙන්‌ ගාස්තු; 36:14 අධිකරණයේ දී ඉදිරිපත්‌ කෙරෙන ලේඛන සම්බන්ධයෙන්‌ මුද්දර ගාස්තු ද ඇතුළු අධිකරණ ගාස්තු; 36:15 පඩි සහ මිමි ආඥාපනත යටතේ නියමිත ගාස්තු; 36:16 ආදායම්‌ තක්සේරුව සභ එකතු කිරීම ඇතුළු ඉඩම්‌ ආදායම සහ ආදායම්‌ කාර්යය සඳහා ඉඩම්‌ වාර්තා සමීක්ෂණය සහ පවත්වාගෙන යාම; 36:17 පාර්ලිමේන්තුව විසින්‌ පනවන ලද නීති මගින්‌ අවසර දෙන ලද ප්‍රමාණයට රජයේ දේපළ ද ඇතුළු ඉඩම්‌ සහ ගොඩනැගිලි සම්බන්ධයෙන්‌ බදු; 36:18 පාර්ලිමේන්තුව විසින්‌ පනවන ලද නීති මගින්‌ නියමිත යම්‌ සීමා ඇතුළත සහ යම්‌ නිදහස්‌ කිරීම්වලට යටත්ව, ඛනිජ අයිතිවාසිකම්‌ සම්බන්ධයෙන්‌ බදු; 36:19 මත්ද්‍රව්‍ය සන්තකය, ප්‍රවාහනය, මිලට ගැනීම සභ විකිණීම සම්බන්ධයෙන්‌ බලපත්‍ර ගාස්තු; 36:20 පාර්ලිමේන්තුව විසින්‌ පනවන ලද යම්‌ නීතියක්‌ මගින්‌ හෝ යටතේ අවසර දෙන ලද ප්‍රමාණයට පළාත්වල කාර්ය සඳහා ආදායම්‌ ලබාගනු පිණිස පළාත ඇතුළත වෙනත්‌ අයබදු ගැනීම.